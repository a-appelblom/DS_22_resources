# Installera

## Installera en terminal

Vi komemr under kuursen använda terminalen ganska mycket. Jag rekomenderar några olika beroende på operativsystem.

### Windows

På windows kommer jag använda mig av powershell. Den finns redan installerad på era datorer mest troligt. Min terminal kommer att se lite annorlunda ut från eran troligtvis då jag har modifierat den lite men det ska inte vara några konstigheter.

Vill ni prova att modda den lite själva så rekomenderar jag att titta på [oh-my-posh](https://ohmyposh.dev/). Det är en plugin till powershell som gör den lite snyggare.

### Mac/Linux

Inga problem här. Ni har redan en terminal installerad. Den kommer att kunna gör allt som vi behöver. även här kan ni modda den om ni vill och då skulle jag rekomendera att titta på [oh-my-zsh](https://ohmyz.sh/).

## Installera en texteditor

Vi kommer att skriva all kod i en texteditor. Det finns många olika texteditors och ni får egentligen använda vilken ni vill. Men jag kommer att använda en specifik under kursen.

### Visual Studio Code

Detta är den texteditor jag kommer att använda under kursen. Den är gratis och finns för alla operativsystem. Ni kan ladda ner den [här](https://code.visualstudio.com/).

Det ska inte vara några problem att installera denna då det är ett vanligt program. Viktigt att inte blanda ihop denna med vanliga Visual Studio dock som är ett stort program men som mest är bra för att skriva c# eller c++ kod.

Vi kommer att installera ett plugin under första lektionen för python men det är absolut lättast att bara visa. Jag kommer att lägga till bilder på hur det ser ut när vi installerar det senare.

## Installera Python

Python kan ibland finnas färdigt i många operativsystem. Ni kan kolla om ni har det genom att skriva `python --version` i terminalen. Om ni får något svar så har ni redan python installerat. Om ni inte får något svar så måste ni installera python.

Ni hittar det på [python.org](https://www.python.org/downloads/). Ni kan ladda ner den senaste versionen av python 3. Det är den som vi kommer att använda under kursen. Det är viktigt att ni väljer rätt version. Det finns en annan version av python som heter python 2. Det är en äldre version som vi inte kommer att använda. Är det denna version ni har installerad så måste ni installera python 3 istället.

## GIT

Jag komemr under kursen att använda GIT ganska mycket. Det är egentligen inget krav för att klara kursen, men det kommer vara otroligt mycket lättare för både mig och er om ni installerar det. Jag kommer bara använda det på ett väldigt grundläggande sätt så det ska inte vara några problem att lära sig.

Ni hittar det på [git-scm.com](https://git-scm.com/downloads). Ni kan ladda ner den senaste versionen av git. Det är viktigt att ni väljer rätt version.

Ni får gärna även ladda ner terminalen som heter git bash. Jag tycker personligen att den är ganska trevlig och kommer använda både den och powershell under kursen. Ni kan ladda ner den [här](https://git-scm.com/downloads). Ni som har mac eller linux behöver dock inte denna terminal då den är en windowsvariant av den terminal som ni redan har. (Bash ifall ni undrar.)

Jag använder det i terminalen men det finns även ett GUI program som heter [GitHub Desktop](https://desktop.github.com/). Det är helt upp till er vilket ni vill använda.

### Github

Skapa väldigt gärna ett konto på github också. Det är ett program som är väldigt populärt bland programmerare och det kommer att vara väldigt användbart för er under kursen. Ni kan skapa ett konto [här](https://github.com)
